Joni Montonen L4784

# Harjoitustyöraportti

### Aihe
Web-visualisointi -kurssin harjoitustyöksi tein pienen verkkokauppasivuston ulkoasun ilman toiminnallisuutta. Sivustolla on etusivu-, tuote-, ja yhteydenotto-osiot.  
### Tekniikat
Valitsin harjoitustyön toteutukseen frameworkiksi Materializen SASSin kanssa, jotta saadaan responsiivinen ja helposti muokattava kokonaisuus. Asensin Node.js:n ja sen npm:n avulla bowerin, jolla oli helppo lisätä projektiin Materialize-sass ja font-awesome harjoitussivustoon toteutettavia komponentteja varten. SASSien kokoaminen yhdeksi CSS-tiedostoksi tapahtui Koalan avulla.

Versionhallintaan ja github jakoon käytin sekä GIT, että GitHub Desktop ohjelmia. Harjoitustyön ohella tutustuin itselleni uuteen CSS ja JavaScript -kirjastoon. Materialize vaikuttaa mielestäni erittäin modernilta ja melko helpolta käyttää, joten se päätyi valinnakseni.
### Huomioita
Seminaarin jälkeen olen korjannut joitain marginaaleja mobiilikokoisille näytöille ja tehnyt svg-kuvan sivuston logoksi. Lisäksi tein css-animoidun alennus-bannerin ja lisäsin "newsletter"-ilmoittautumisen. Kävin läpi myös optimointeja, mutta en ihan kaikkea (https://developers.google.com/speed/pagespeed/insights/?url=https%3A%2F%2Fmontsi.github.io%2Fharjoitustyo%2F&tab=desktop). 

Harjoitustyössä on käytetty paljon Materializen omia komponentteja, mutta asetteluihin ja muokkauksiin on käytetty myös aikaa toimivan kokonaisuuden saavuttamiseksi.
### Resurssit
Olen käyttänyt harjoitustyöhön kaikenkaikkiaan n. 30 tuntia. Lähdin aluksi tekemään projektia Bootstrapin avulla erään tutoriaalin mukaan, mutta törmäsin materializeen ja sen käyttö tuntui itselleni loogisemmalta. Muutenkin koin, että on hyödyllistä tutustua uuteen frameworkiin, kun kurssilla oli jo bootstrappia jonkun verran käytetty. 

Lopullisen työn varsinaiseen koodiin meni aikaa n. 8-10 tuntia. Loput resursseista meni materiaalin etsimiseen ja selaamiseen, ongelmien ratkontaan ja dokumentointiin.
### Itsearvio
Olen pyrkinyt käyttämään harjoitustyössä paljon kurssin sisältöön liittyviä tekniikoita ja tutustumaan niiden käyttöön. Lopputulos on melko toimiva, mutta laajuuteen ja ns. käsityöhön olisi voinut vielä käyttää enemmän aikaa. Lisäksi ulkonäköä voisi hieroa varmasti loputtomiin. Arvosanaehdotukseni harjoitustyölle on 3,75.

